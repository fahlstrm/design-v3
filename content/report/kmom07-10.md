---
Title: Kmom10
Description: Part 7
Template: kmom
Image:
    -   url: redovisning_1.JPG
        alt: Grundtema
    -   url: redovisning_2.JPG
        alt: Alternativt tema
    -   url: atl_con_ipad.JPG
        alt: Element
    -   url: alt_con_ipad_alt.JPG
        alt: Alternativa element
    -   url: logo.PNG
        alt: Loggan    
---

Kursmoment 10: Projektet
==================
För att påbörja projektet valde jag att skapa en helt ny sida, dels för att repetera hur man arbetar i Pico och med de olika filerna. Men också för att få en 'ren' start och inte bli låst i eventuella designelement eller styling från portfolion. Kod, som till exempel hamburgermenyn, har dock lånats från portfolion. 

Repetition har varit ledordet i projektet, allt ifrån att nöta kod, lära av misstagen, röd tråd genom samtliga sidor, bilderna skall passa ihop osv.

<br>
Jag har genomfört samtliga uppdrag och nedan beskrivs kortfattat hur jag implementerat och genomfört respektive: 

<br>

## Uppdrag 1: Webbplats
Valde kund 1 och började leta bilder, hittade en bildserie som jag tyckte matchade min uppfattning av kunden och var inställd på att ha mörkblått som färg. Skrev också mycket av sidans texter tidigt för att få inspiration. 

Började med att skapa ett grid för att ha en grund att utgå ifrån. Byggde succesivt upp sida för sida. Valde att låta grid-raderna placeras i externa klasser som enkelt kunde bytas ut för att testa olika innehåll på olika platser, gav också möjlighet att återanvända koden för undersidorna. Delat också upp .twig så att header, navbar och footer enkelt kan delas mellan andra template-filer. Sass-filerna är uppdelade motsvarande för att enkelt kunna hitta var kod finns vid eventuella korrigeringar.

Loggan skapade jag själv och den har inspirerats av bilderna jag valt ut. Loggan används också som favicon. 

<br>

## Uppdrag 2: Tema
Tidigt inställd på mörkblått eftersom de känslor som ofta associeras med färgen lämpar sig för min kunds image. Vidare testades olika färgpaletter i Adobe Color Wheel och när en guldig färg matchades i det komplementära var det ett enkelt val, eftersom sidan skall utstråla lyxigt och dyrt. Detta blev färgsättningen för loggan. 

Hela temat går i två toner av blått, färgen förekommer dessutom ofta i bilderna, med kompletterande guld och kontrastrik bruten vit. Presentation av innehållet har likartad style, exempelvis rundade hörn, centrerad text eller inramat i mörkblått. Loggans guldiga ton används också med hjälp av gradient i rubrikerna. 

Typsnitten är utvalda med hänsyn till typsnittens läsbarhet och känsla (serif eller sans-serif). Hur de presenteras har tagit hänsyn till kontrast mot bakgrund, storlek, rad-höjden och att inte vara fler än ~80 ord/rad - allt för att öka tillgängligheten och läsbarheten för så många som möjligt.

Tema-specifik kod har sparats i style.scss och variables.scss. Samtliga färger, typsnitt och tema-specifikt är sparat i variabler. 

I övrigt har all kod delats mellan de två teman.

<br>

## Uppdrag 3: Responsivitet & tillgänglighet
Under arbetets gång har responsiviteten också byggts upp, det blir då tydligt vilka  klasser man arbetar med och hur dessa förändras beroende på skärmstorleken i sitt grid. Jag har valt att ha tre steg i responsivitet - desktop, surfplatta och mobil enhet. Bildernas storlek, kvalitet och förhållanden är hanterade med hjälp av Cimage. För desktop har jag dessutom anpassat för skärmbredd upp till 2000px. Detta har också inneburit att samtliga sidor är 90 + i Performance, vilket innebär bildernas storlek är rimliga.
Responsivitet för specifika element eller undersidor är sparade i motsvarande .sass-fil. 

Tillgängligheten har kontrollerats för samtliga sidor och teman för både desktop och mobila enheter. Eventuella korrigeringar har genomförts för att uppnå 100 i Accessibility. Typsnitt har ökats i storlek, färgerna har korrigerats för ökad kontrast och bilderna har fått lämpliga alt-attribut. Sidan är testad i Toptal.

<br>

## Uppdrag 4: Alternativt tema
Samtliga variabler är sparade i alternative.scss och tema-specifika klasser sparade i style-alternative.scss. 
Sidans innehåll har behållits, medan sättet att presentera det har förändrats, både vad gäller färg och placering. If-sats användes i .twig-templates för att avgöra placeringen av innehållet.

Temat utgår från en beige färg där mörkblå är med i den komplementära färgpaletten, vilket matchar kundens logga. Två sans-serif typsnitt för modernare uttryck, som för grundtemat har aspekter för läsbarhet tagits i beaktning även här. 

För vidare utveckling hade det varit stilfullt med ett JS-bildspel istället för flashbilden.

Personligen blev detta mitt favorittema. Speciellt tydligt i vy för surfplatta.
Tagit fasta på analysen från kmom06 där jag hade idéer om hur innehåll kunde presenteras - vilket jag nu genomfört. 

<br>

## Uppdrag 5: Analys aktuell webbplatsdesign
I min analys om webbplatsdesign har jag valt att samla in data från fyra olika hemsidor som samtliga marknadsför premiumbilar. Jag har antecknat ned olika delar av hemsidan och hur man placerat innehållet på respektive hemsida. Utifrån detta har jag samlat ihop datan och slutligen gjort en analys av datan. Resultatet av analysen var att där inte återfanns fler än en, om än någon, utmanande färg och den hämtas i sådant fall ifrån loggan. Headern tar inte mycket plats för att ge desto större plats till en flash-bild och man arbetar tydligt med hierarki på hemsidan i uppdelningen av innehållet. Bakgrunden är vit, men fylls med mycket produktbilder och rubrikerna är skrivna i det egna typsnittet - elegant. 

<br>
Gick dagarna efter analysen och funderade på om det klassas som designtrend när det egentligen mer eller mindre 'bara' bygger på designprinciper(?). Efter vidare efterforskning tillhör inget av ovan de [designtrender](https://www.webfx.com/blog/web-design/modern-web-design/) som förväntas 2021.


<br>

## Uppdrag 6: Analys Designelement
Jag valde att analysera designelementen på mina teman på djupet. Precis som i analysen kring trender inom design, upplever jag det som ett sätt att hitta ytterligare förbättringar(förändringar) på sin egen hemsida, tyvärr fanns inte tid kvar att hantera dessa för projektet. 

<br> 
Syftet med min analys spinner vidare på projektet och är vinklad som underlag för kundens val om vilket tema de ska välja. Analysen skall vara skriven så att personen som läser inte nödvändigtvis har tillgång till varken 'Om designen' eller denna sida. Gav också en hint till mig som webbutvecklare om alternativen som jag lämnat till kunden är för snarlika eller ej.  

<br>

## Genomförande
Stor utmaning i att hitta ny färgpalett och ändra innehållet markant när man varit så inställd på det tidigare temat. Kul när man väl hittat en ny stil och tycker att den nästan blir snyggare än den första! Även utmanande att komma igång med ramverket och de inställningar som behöver göras, eftersom det byggts på under kursens gång, repetition är kunskapens moder. 

<br>
Det som tagit längst tid har varit att förstå och implementera Cimage, men när man tagit sig över det hindret flöt det på smidigt. Att dessutom jobba med responsivitet och laddtiden gjorde att det blev tydligare vad koden renderar. Tydligt sätt att testa vilken kodrad som 'används' är genom att sänka kvaliteten på bilden. 

<br>
Att arbeta med grid och klasser för flera olika teman där dess innehåll styrs av variabler eller mixins känns nu naturligt. Har varit stort fokus på justify/align och hur dessa påverkar beroende på om det är ett parent- eller child-element. Ett steg i DRY är att header, navbar och footer fått egna filer som inkluderats i templates. Ytterligare steg i DRY som är värt att nämna och som är nytt för mig är att jag arbetat med fler klasser för ett element. 

<br>
Valde att arbeta med sidorna vertikalt, tidigare varit väldigt inrutad i att hålla inom 100vh(som första sidan på denna portfolio) men med mer content har det blivit enklare att fylla ut. 

<br>
Designprinciperna har lagt sig inpräntat bakhuvudet och kommer mer eller mindre utan att vidare tanke. Med både reflektion kring det egna arbetet i 'Om Designen'-sidan, analysen av Designtrender och dessutom i min analys av Designelement har grundläggande kunskap anammats. 

<br>
Projektet har tagit rimligt med tid men hade utvecklats ytterligare om mer tid fanns (reflekterar över om man nånsin blir 'klar' med en hemsida?). Och även om där fanns frustation över att komma på ytterligare ett tema under tidspress förstår jag att sådan kan verkligheten se ut och hur det utmanar en att tänka steget längre - jag tyckte ju personligen att mitt alternativa tema är mer tilltalande. 

<br> 



## Tankar kring kursen
Med avseende på de tidigare tre analyserna kan jag uppleva att jag själv blev tjatig i gällande färgval, typsnitt och generella designprinciperna i den sista analysen, jag har dock lärt mig mycket om dem. Kanske hade man kunnat ha med något stycke om urval av sidans innehåll istället? Uppskattar dock inspirationen man får av att analysera sina egna och andras verk!

<br> Tyckte tipsen om Pexels och andra sidor var bra, det(content) har jag saknat i tidigare projekt. Kursen har också ökat mitt intresse för Vektor-design också, fanns dock inte riktigt tidsutrymme att sätta sig in mer än en online-skapad logga. 

<br>
Hade önskat lite mer hands-on HUR designelementen kan appliceras i kod i samband med teori - djup som exempel, hur placerar innehåll framför vartannat? Eller hur skapar vi hierarki med kod och content - det är först när man kan reglerna som vi kan bryta dem. 

<br>
Överlag är jag nöjd med kursen, jag har lärt mig om designprinciper och hur man tänker vid olika val vid design av hemsidor. Dessutom fått testa på ett CMS för första gången. Hade rekommenderat kursen till vänner, den får 7/10.

<br>
<br>